<!DOCTYPE html>
<html>
    <head>
        <!-- Google tag (gtag.js) -->
<script async src="https://www.googletagmanager.com/gtag/js?id=G-2K075MVTFH"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-2K075MVTFH');
</script>
        <meta charset="utf-8">
        <title>zdjecia</title>
        <link rel="stylesheet" href="style.css">
    </head>
    <body>
<h1>Konkurs cosplay</h1>
<h2>Czym jest cosplay?</h2>
<p>Cosplay (jap. コスプレ kosupure) – artystyczne hobby, w ramach którego osoby nazywane cosplayerami tworzą przebrania i wcielają się w postać fikcyjną[1]. Termin ‘cosplay’ powstał w Japonii w 1984 roku, ale za początki tego hobby uważa się konwent 1st World Science Fiction Convention, który miał miejsce w Nowym Jorku w 1939 roku. Cosplay często nazywany jest hobby, a samo cosplayowanie odnosić się może do każdej sytuacji, w której ważną rolę odgrywa jakiś strój i zmiana charakteru, a miejscem występu nie zawsze jest scena, np. gry fabularne (inaczej zwane RPG). Cosplayerzy inspiracje czerpią z wielu źródeł, przy czym najpopularniejszymi z nich są komiksy (w tym manga), anime, seriale telewizyjne, filmy aktorskie i animowane, książki oraz gry wideo. Cosplay jako hobby bardzo mocno rozwija się również obecnie. W latach 90. zyskał miano fenomenu w wielu częściach Azji, szczególnie w Japonii i po dziś dzień to właśnie z tą częścią świata jest najbardziej kojarzony. Cosplayerów najczęściej można spotkać na zlotach fanów fantastyki oraz kultury azjatyckiej, na których organizowane są specjalne konkursy, w ramach których wybiera się najlepszy kostium i występ sceniczny. Czasami organizowane są wydarzenia dedykowane właśnie cosplayerom, a konkursów o charakterze międzynarodowym wciąż przybywa. Istnieją również specjalne strony internetowe i aplikacje skierowane konkretnie do pasjonatów cosplayu.</p>
<h2>Słowa kluczowe, potrzebne do zrozumienia regulaminu</h2>
<p>
    - Organizator eventów (organizator imprez rozrywkowych) planuje, organizuje, koordynuje i nadzoruje imprezy rozrywkowe.<br />
    - Konkurs - impreza, przedsięwzięcie dające możność wyboru najlepszych wykonawców, autorów danych prac itp. <br />
    - Koordynator to osoba porządkująca cele w projekcie i nadaje im pierwszeństwo.<br />
    - Kostium - strój charakterystyczny dla jakiejś epoki lub postaci historycznej albo bajkowej.<br />
    - Dokumentacja - zbiór dokumentów mających wartość dowodową, informacyjną lub opisową.
</p>
<h2>Regulamin konkursu cosplay na Projekt Własny</h2>
<h3>I Postanowienia ogólne</h3>
<ol>
    <li>Organizatorem konkursu Cosplay Projekt Własny podczas Pyrkonu 2024 zwanego dalej „konkursem” jest Stowarzyszenie Klub Fantastyki Druga Era w Poznaniu (zwane dalej „organizatorem”). Osobą kontaktową w sprawach konkursu jest Aleksandra “Shappi” Tora. </li>
    <li>Organizator oświadcza, że Konkurs nie jest grą losową, loterią fantową, zakładem wzajemnym, loterią promocyjną, których wynik zależy od przypadku, ani żadną inną formą gry losowej przewidzianej w ustawie z dnia 19 listopada 2009 r. o grach hazardowych (Dz.U.2009.201.1540, wraz z późn. zm.).</li>
    <li>Konkurs organizowany jest na terytorium Rzeczypospolitej Polskiej na terenie Międzynarodowych Targów Poznańskich 14.06.2024 r. </li>
    <li>Zadaniem uczestników konkursu jest własnoręczne wykonanie kostiumu na bazie projektu własnego pomysłu i zaprezentowanie go na scenie w trakcie konkursu oraz przed jurorami w trakcie oceny indywidualnej.</li>
</ol>
<h3>II Warunki uczestnictwa</h2>
<ol>
    <li>Konkurs  jest przeznaczony dla osób, które samodzielnie tworzą stroje, przebierają się w nie i odgrywają wybrane przez siebie postacie. Dopuszczalne są elementy kupne (np. peruki, soczewki, baza obuwia), jednak powinny stanowić jedynie dodatek do pracy własnej:</li>
   <p>  - Elementy takie jak peruki czy buty mogą być  kupne, jednak oczekuje się, że uczestnik sam je wystylizuje i wykończy. Jeśli korzysta z pomocy osoby trzeciej, koniecznie powinien to zaznaczyć podczas rundy jury.
        - Dopuszcza się użycie przy tworzeniu kostiumu technik maszynowych (np. druk 3D, laserowe wycinanie, haftowanie, frezowanie, czy druk na tkaninie). Jeżeli uczestnik jest autorem wykrojów, blueprintów, modeli 3D itd. to mogą one pozytywnie wpłynąć na punktacje. Elementy w całości wykonane przez osoby trzecie są niewskazane i mogą obniżyć ocenę. Zachęcamy do wykonywania zdjęć z postępów prac nad kostiumem aby udokumentować swoje umiejętności.
        - Dopuszczone jest przyniesienie na rundę jury wydrukowanego zbioru zdjęć z prac nad kostiumem, opisu użytych technik, grafik referencyjnych. Taka książka może zostać pozostawiona u sędziów i będzie służyć jako materiał przypominający pracę uczestnika podczas finalnej narady jury.
   </p>
   <li>Osoby małoletnie  mogą wziąć udział w konkursie pod warunkiem przedstawienia pisemnej zgody rodziców lub prawnego opiekuna  (Formularz do pobrania na stronie pyrkon.pl , podpisany skan lub zdjęcie dokumentu  należy podpiąć do formularza zgłoszeniowego).</li>
   <li>Prezentowane kostiumy mogą nawiązywać do oficjalnych źródeł  i być wariacjami na temat istniejących postaci z popkultury . Dozwolone jest czerpanie inspiracji z książek, komiksu, gier, filmów (w tym animowanych), seriali, ilustracji. Dozwolone jest również naśladowanie istniejących „fan artów” czyli grafik inspirowanych znanymi postaciami. Projekty mogą być też tworzone w pełni na podstawie osobistego konceptu Uczestnika, z własnymi nazwami i historiami, np. postacie larpowe.</li>
   <li> W razie wątpliwości czy postać kwalifikuje się do danych źródeł, prosimy o kontakt z koordynatorem.</li>
    <li>Dopuszcza się zaprezentowanie kostiumu, który był już wcześniej prezentowany na innych konkursach pod warunkiem, że nie został wówczas nagrodzony główną nagrodą ( dopuszczone są miejsca od 2 w dół oraz wyróżnienia).  Nie ma limitu czasowego od czasu premiery.</li>
    <li>Organizator może wyrazić zgodę na użycie modela lub modelki celem prezentacji stroju. Aby skorzystać z tej możliwości, należy skontaktować się z koordynatorem przed nadesłaniem zgłoszenia.</li>
    <li>Każdy uczestnik może zgłosić jeden strój.</li>
    <li>Przystępując do konkursu, uczestnicy akceptują postanowienia regulaminu.</li>
</ol>
<h3>III Przebieg konkursu</h3>
<ol>
    <li>Konkurs podzielony jest na dwa etapy: Etap nadsyłania zgłoszeń i Finał. Do Finału konkursu zostanie wytypowane do 30 najlepszych kostiumów ze wszystkich nadesłanych zgłoszeń. </li>
    <li>Zgłoszenia powinny zawierać między innymi:
        - zdjęcia ukończonego kostiumu w formacie jpg lub png (kostium musi być ukończony w co najmniej 90%) oraz opcjonalnie grafiki lub teksty literackie , których autor użył jako inspiracji podczas projektowania swojej postaci,
        - krótki opis wykonania technicznego kostiumu,
        -Podkład muzyczny o maksymalnej długości  1 minuty. Podkład muzyczny musi być uprzednio edytowany pod potrzeby uczestnika, nie zostanie on ‘docięty’ do odpowiedniej długości przez organizatorów. Uczestnik nadsyłając podkład muzyczny oświadcza, że posiada do niego prawa autorskie lub korzysta z utworów dostępnych na podstawie nieodpłatnej licencji.
    </li>
    <li>Zgłoszenia niekompletne nie będą brane pod uwagę.  Prace zgłoszone po tym terminie nie będą brały udziału w Konkursie.</li>
</ol>
    </body>
    </html>
